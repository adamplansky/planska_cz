<section class="actually top_nav_content">
  <h1>Aktuálně</h1>
  <article>
	
<h2><a class="link">Sleva na manžela/manželku</a></h2>
<div class="content">
    <p>pokud nemá vlastní příjem přesahující za zdaňovací období 68 000,- (§ 35ba/1/a ZDP)</p>
    <p><strong>Příjmy, které se do příjmu manžela či manželky nezahrnují (úplný výčet):</strong></p>
    <ul>
      <li>dávky státní sociální podpory,</li>
      <li>dávky pěstounské péče (nejedná se odměny pěstouna),</li>
      <li>dávky osobám se zdravotním postižením,</li>
      <li>dávky pomoci v hmotné nouzi,</li>
      <li>příspěvek na péči, sociální služby,</li>
      <li>státní příspěvky na penzijní připojištění se státním příspěvkem,</li>
      <li>státní příspěvky na doplňkové penzijní spoření,</li>
      <li>státní příspěvky podle zákona o stavebním spoření,</li>
      <li>stipendium poskytované studujícím soustavně se připravujícím na budoucí povolání,</li>
      <li>příjem plynoucí z důvodu péče o blízkou nebo jinou osobu, která má nárok na příspěvek na péči podle zákona o sociálních službách, který je od daně osvobozen.</li>
    </ul>
    <p><strong>Příjmy, které se do příjmů manžela či manželky zahrnují (namátkový výčet, často chybně uplatňovaných):</strong></p>
    <ul>
      <li>veškeré příjmy "v hrubém" od zaměstnavatele, z podnikání, z nájmu atd.,</li>
      <li>včetně příjmů od daně osvobozených např. prodej nemovitosti, auta, cenných papírů,</li>
      <li>všechny druhy důchodů,</li>
      <li>nemocenská,</li>
      <li>náhrada mzdy při pracovní neschopnosti,</li>
      <li>ošetřování člena rodiny,</li>
      <li>podpora v nezaměstnanosti,</li>
      <li>peněžitá pomoc v mateřství,</li>
      <li>odměny pěstouna.</li>
    </ul>
  </div>

<h2><a class="link">Cestovní náhrady 2014</a></h2>
<div class="content">
    <h3>Základní náhrady 2013/2014</h3>
    <i>(§ 157/4 ZP)</i> <br>
    <ul>
      <li>Za 1 km jízdy 3,60 / 3,70</li>
    </ul>
    <h3>Průměrné ceny PHM 2013/2014</h3>
      
    <i> (§ 158/3 ZP)</i> <br>
    <ul>
      <li>Benzin 95 oktanů 36,10 / 35,70</li>
      <li>Benzin 98 oktanů 38,60 / 37,90</li>
      <li>Nafta 36,50 / 36,00</li>
    </ul>
    <h3>Tuzemské stravné 2013/2014</h3>
    <p><strong>Státní a příspěvková sféra</strong></p>
    <i>(§ 176/1 ZP)</i> <br>
    <ul>
      <li>2013 / 2014</li>
      <li>5 – 12 hod.  66-79 / 67-80</li>
      <li>12-18 hod.  100-121 / 102-123</li>
      <li>nad 18 hod. 157-188 / 160-191</li>
    </ul>
    <p><strong>Podnikatelská sféra</strong></p>
    <i>(§ 163/1 ZP)</i> <br>
    <ul>
      <li>2013/ 2014</li>
      <li>5 – 12 hod. 66 / 67</li>
      <li>12-18 hod. 100 / 102</li>
      <li>nad 18 hod. 157 / 160</li>
    </ul>


  </div>

<h2><a class="link">Minimální zálohy OSVČ 2014</a></h2>
<div class="content">
    <ul>
      <li><span>Zdravotní </span>1752,-</li>
      <li><span>Sociální  hlavní činnost</span> 1894,-;  <span>vedlejší činnost </span>758,-</li>
      <li><span>Nemocenské </span>115,-  </li>
    </ul>
    <p>Podmínka, která určovala, že OSVČ, která je účastna nemocenského pojištění, nemůže být považována za OSVČ vykonávající vedlejší činnost, přestože trvaly důvody pro vedlejší činnost, je od 1. 1. 2014 zrušena.</p>
  </div>

<h2><a class="link">Zdanění DPP bez prohlášení 2014</a></h2>
<div class="content">
    <p>Srážková daň u mezd u zaměstnanců s NEPODEPSANÝM PROHLÁŠENÍM:</p>
    <p>2013 / <strong>2014</strong></p>
    <p>Příjem do 5000 za měsíc / Příjem do <strong>10000</strong> za měsíc <strong>POUZE PŘÍJEM Z DPP !!!</strong></p>
    <p><strong>Potvrzení o příjmech  pro poplatníky se srážkovou daní</strong> od 1.1.2014(srážková daň se vztahuje POUZE na příjmy z dohody o provedení práce, při nepodepsaném prohlášení k dani a měsíčním příjmu maximálně 10.000 Kč)</p>
    <p><strong> Zahrne-li poplatník příjmy z DPP do daňového přiznání, započte se daň sražená z těchto příjmů na jeho daň.</strong></p>

  </div>

<h2><a class="link">POZEMKY A DPH OD 2014</a></h2>
<div class="content">
    <a href="http://www.financnisprava.cz/assets/cs/prilohy/d-placeni-dani/Informace_k_par_56_od_roku_2014.pdf">http://www.financnisprava.cz/assets/cs/prilohy/d-placeni-dani/Informace_k_par_56_od_roku_2014.pdf</a>
    <p>Schválená novela zákona o DPH rozšiřuje rozsah případů, kdy <strong>pozemky nebudou od roku 2014 od DPH při převodu osvobozeny</strong>. Skok může nastat u staveb pro bydlení, a to až <strong>na 21 %</strong>.</p>
    <h3>Příklad 1:</h3>
    <p>Je převáděn pozemek, na který je vydáno stavební povolení na nemovitou stavbu. Na pozemku byla postavena několik měsíců před převodem stavební buňka, která je spojena se zemí napojením na vodu a kanalizaci.</p>
    <p><strong>V roce 2013 </strong>půjde o převod pozemku osvobozený od DPH. Stavebním zdanitelným pozemkem tento pozemek být nemůže, protože je zastavěn stavbou.</p>
    <p><strong>V roce 2014 </strong>půjde o převod pozemku zdanitelný DPH, neboť není splněno kritérium převodu nezastavěného pozemku bez stavebního povolení a od započetí užívání stavby na pozemku neuplynulo více než 5 let.</p>
    <h3>Příklad 2:</h3>
    <p>Je převáděn pozemek, na kterém je nemovitá stavba užívaná a od kolaudace 2 roky. </p>
    <p><strong>V roce 2013 </strong>půjde o převod pozemku osvobozený od DPH. Pozemek je zastavěn stavbou, nemůže proto být pozemkem stavebním.</p>
    <p><strong>V roce 2014 </strong>půjde o převod pozemku zdanitelný DPH, neboť není splněno kritérium převodu nezastavěného pozemku bez stavebního povolení a od započetí užívání stavby na pozemku neuplynulo více než 5 let. Sazba daně bude základní.</p>
    <h3>Příklad 3:</h3>
    <p>Je převáděn pozemek, na kterém je nemovitá stavba pro sociální bydlení užívaná a od kolaudace uplynuly 2 roky. Stavba je vlastněná jinou osobou než pozemek, v lednu 2014 je zřízeno právo stavby a je zapsáno do katastru nemovitých věcí.</p>
    <p><strong>V roce 2013 </strong>půjde o převod pozemku osvobozený od DPH. Pozemek je zastavěn stavbou, nemůže proto být pozemkem stavebním.</p>
    <p><strong>V roce 2014 </strong>půjde o převod pozemku zdanitelný DPH, neboť není splněno kritérium převodu nezastavěného pozemku bez stavebního povolení a od započetí užívání stavby na pozemku neuplynulo více než 5 let. Je otázkou, zda bude možné na převod pozemku aplikovat sníženou sazbu</p>
    <p>(2) Zbožím se pro účely tohoto zákona rozumí od 1.1.2014</p>
    <ol type="a">
      <li>hmotná věc, s výjimkou peněz a cenných papírů,</li>
      <li>právo stavby,</li>
      <li>živé zvíře,</li>
      <li>lidské tělo a část lidského těla,</li>
      <li>plyn, elektřina, teplo a chlad.</li>
    </ol>

  </div>  

<h2><a class="link">Prodejci tvrdého alkoholu musí mít od 17.10.2013 koncesi</a></h2>
<div class="content">
    <p><i>Novela živnosten. Zákona – příloha č. 3, účinnost od 17.10.2013</i></p>
      <ul>
        <li>Novela se týká kromě<strong> prodejců lihovin v obchodě </strong>také podnikatelů,
          kteří tvrdý alkohol prodávají <strong>v restauracích, cukrárnách, dopravních prostředcích…
          </strong>
        </li>
        <li>Podnikatelé podají na ŽÚ žádost o koncesi s předmětem podnikání „<strong>Prodej
            kvasného lihu, konzumního lihu a lihovinů</strong>“, a to ve stanoveném termínu
            6 měsíců ode dne účinnosti novely, <strong>tedy nejdéle do 16. dubna 2014.</strong>
          </li>
          <li>Koncesi vystaví ŽÚ zdarma. Po půl roce (od 17.4.2014), pokud podnikatel o tuto koncesi
              nepožádá, mu bude pozastavena činnost a bude si muset udělat novou živnost za poplatek.
          </li>
        </ul>
</div>

<h2><a class="link">Náhradu mzdy bude zaměstnavatel od ledna vyplácet opět jen po dobu 14 dnů </a></h2>
<div class="content">
<p>
<strong>Od ledna příštího roku budou zaměstnavatelé svému zaměstnanci, který byl uznán
dočasně práce neschopným, vyplácet náhradu mzdy za období prvních 14 kalendářních
dnů trvání pracovní neschopnosti namísto dosavadních 21 dnů.</strong></p>
<p>
Zaměstnanec, který bude uznán práce neschopným nebo mu bude nařízena karanténa až
v roce 2014:
</p>
<ul>
<li>bude mít nárok na nemocenské od okresní správy sociálního zabezpečení již od 15.
dne trvání pracovní neschopnosti či karantény;</li>
<li>v období prvních 14 dnů bude mít nárok na náhradu mzdy od zaměstnavatele; </li>
<li>nadále platí, že zaměstnavatel poskytuje náhradu mzdy za dny, které jsou pro zaměstnance
pracovními dny, a že za první tři pracovní dny (nejvýše však za 24 odpracovaných
hodin) náhrada mzdy nenáleží. Při karanténě náleží náhrada mzdy od prvního pracovního
dne;</li>
<li><strong>pokud bude zaměstnanec uznán práce neschopným nebo mu bude nařízena karanténa
ještě v roce 2013 a pracovní neschopnost či karanténa bude přecházet do roku 2014,
musí zaměstnavatel poskytovat náhradu mzdy postaru, tedy v prvních 21 dnech jejího
trvání</strong> připomíná Koníček. I když zaměstnanec bude uznán práce neschopným
ode dne 31. prosince 2013, bude zaměstnavatel poskytovat náhradu mzdy až do 20.
ledna 2014, pokud pracovní neschopnost zaměstnance bude tak dlouho trvat.</li>
</ul>
<center><a href="files/kolik_penez_za_promarodeny_den.xlsx">kolik peněz za promaroděný den.xlsx</a></center>
</div>

<h2><a class="link">OČR</a></h2>
<div class="content">
<h3>
Podmínky nároku na ošetřovné</h3>
<p>
Nárok na ošetřovné má zaměstnanec z důvodu</p>
<p>
1) ošetřování</p>
<ul>
<li>nemocného dítěte mladšího 10 let,</li>
<li>jiného nemocného člena domácnosti, jehož zdravotní stav vyžaduje nezbytně ošetřování
jinou osobou,</li>
</ul>
<p>
2) péče o dítě mladší 10 let, protože</p>
<ul>
<li>školské zařízení je uzavřeno z důvodu havárie, mimořádného opatření při epidemii
nebo jiné nepředvídané události,</li>
<li>dítě nemůže být pro nařízenou karanténu v péči školského zařízení, </li>
<li>osoba, která jinak o dítě pečuje, onemocněla a proto nemůže o dítě pečovat.</li>
</ul>
<p>
Nárok na ošetřovné nemají například zaměstnanci činní na základě dohody o pracovní
činnosti, dohody o provedení práce nebo zaměstnanci účastní pojištění z důvodu výkonu
zaměstnání malého rozsahu.</p>
<h3>
Podpůrčí doba</h3>
<p>
Podpůrčí doba u ošetřovného činí nejdéle</p>
<ul>
<li>9 kalendářních dnů,</li>
<li>16 kalendářních dnů, jde-li o osamělého zaměstnance, který má v trvalé péči aspoň
jedno dítě ve věku do 16 let, které neukončilo povinnou školní docházku.</li>
</ul>
<p>
Za osamělého zaměstnance se pro účely ošetřovného považuje zaměstnanec svobodný,
ovdovělý nebo rozvedený, pokud nežije s družkou (druhem) nebo v registrovaném partnerství.</p>
<p>
Běh podpůrčí doby u ošetřovného se staví po dobu poskytování zdravotních služeb
ošetřované osobě u poskytovatele lůžkové péče.</p>
<h3>
Výše ošetřovného</h3>
<p>
Výše ošetřovného za kalendářní den činí 60 % denního vyměřovacího základu. Ošetřovné
vyplácí ČSSZ.</p>
<h3>
Rozhodnutí o potřebě ošetřování (péče)</h3>
<p>
Tiskopis má dva propisovací díly.</p>
<p>
<strong>I. díl </strong>– Rozhodnutí o vzniku potřeby ošetřování (péče) – žádost
o ošetřovné</p>
<ul>
<li>Tento díl předává ošetřující lékař osobě, která potřebuje ošetřování. Jde-li o nemocné
dítě předává tiskopis osobě, která je k ošetření doprovází. Pojištěnec uplatňující
nárok na ošetřovné předává tento doklad po doplnění části B svému zaměstnavateli,
který jej spolu s vyplněným tiskopisem Příloha k žádosti o ošetřovné a potvrzením
o trvání potřeby ošetřování nebo s rozhodnutím o ukončení potřeby ošetřování předá
příslušné OSSZ.</li></ul>
<p>
<strong>II. díl </strong>– Rozhodnutí o ukončení potřeby ošetřování (péče)</p>
<ul>
<li>Ošetřující lékař v tomto díle doplní poslední den potřeby ošetřování (péče) a předá
jej osobě, která potřebovala ošetřování (osobě, která ji doprovází). Ošetřující
lékař může rozhodnout o ukončení potřeby ošetřování nejvýše tři kalendářní dny dopředu
ode dne, kdy vyšetřením zjistil, že potřeba ošetřování (péče) pominula, resp. pomine.
Pojištěnec vyplní údaje v části B tohoto dílu rozhodnutí. Tiskopis předá svému zaměstnavateli,
který jej po doplnění údajů v části C zašle příslušné OSSZ.</li></ul>
<h3>
Potvrzení o trvání potřeby ošetřování (péče)</h3>
<p>
Tímto tiskopisem zaměstnanec prokazuje trvání potřeby ošetřování člena domácnosti.
Lékař jej vystavuje na požádání zaměstnance, zejména v případech, kdy se osoby v
ošetřování (péči) o člena domácnosti vystřídaly anebo v případech, kdy jde o dlouhodobě
trvající potřebu ošetřování. Trvání potřeby ošetřování se potvrzuje ke dni vystavení
tohoto tiskopisu.</p>
</div>

<h2><a class="link">Povinná elektronická forma podání od 1. 1. 2014</a></h2>
<div class="content">
<h3>
§ 101a ZDPH</h3>
<p>
Nově je zaváděna <strong>povinnost</strong> plátců DPH činit <strong>podání </strong>
(přihláška k registraci, <strong>daňová přiznání k DPH</strong>, hlášení a přílohy
k daňovému přiznání) <strong>elektronicky</strong>.
</p>
<p>
Tuto povinnost <strong>nemají fyzické osoby</strong>, jejichž <strong>obrat </strong>
za nejvýše 12 bezprostředně předcházejících po sobě jdoucích kalendářních měsíců
<strong>nepřesáhne 6 miliónů </strong>Kč, pokud nemá zákonem stanovenou povinnost
činit podání elektronicky.
</p>
<h3>
§ 123e zákona č. 582/1991 Sb., o organizaci a provádění sociálního zabezpečení §
162 zákona č. 187/2006 Sb., o nemocenském pojištění</h3>
<p>
Tiskopisy pro zaměstnavatele (účetní jednotky), které lze podávat i písemně do 31.12.2013:</p>
<ul>
<li>Evidenční list důchodového pojištění</li>
<li>Potvrzení o studiu (o teoretické a praktické přípravě) pro účely důchodového pojištění</li>
<li>Přehled o výši pojistného</li>
<li>Oznámení o nástupu do zaměstnání (skončení zaměstnání),</li>
<li>Přihláška do registru zaměstnavatelů</li>
<li>Odhláška z registru zaměstnavatelů</li>
<li>Příloha k žádosti o dávku nemocenského pojištění</li>
<li>Potvrzení pro účely výplaty vyrovnávacího příspěvku v těhotenství a mateřství</li>
</ul>
<p>
Tiskopisy pro <strong>OSVČ</strong>, které lze podávat i písemně do <strong>31.12.2014</strong>:</p>
<ul>
<li>Přehled o příjmech a výdajích OSVČ za rok…</li>
<li>Oznámení o zahájení (opětovném zahájení) samostatné výdělečné činnosti</li>
<li>Přihláška OSVČ k účasti na důchodovém pojištění</li>
<li>Přihláška OSVČ k účasti na nemocenském pojištění</li>
</ul>
<p>
Tiskopisy pro <strong>ošetřující lékaře</strong>, které lze podávat i písemně <strong>
do 31.12.2015</strong>:</p>
<ul>
<li>Rozhodnutí o dočasné pracovní neschopnosti</li>
<li>Hlášení ošetřujícího lékaře ve smyslu § 61 zákona č. 187/2006 Sb., o nemocenském
pojištění</li>
</ul>
</div>

<h2><a class="link">Archivace</a></h2>
<div class="content">
<p>
<strong>Z hlediska účetních předpisů </strong>stanoví zákon č. 563/1991 Sb., o účetnictví,
v § 31 lhůty, po které je nutno uschovávat účetní záznamy.
</p>
<p>
<strong>Z hlediska daňových předpisů </strong>je třeba příslušné doklady archivovat
po celou dobu, po kterou neskončila lhůta pro vyměření daně.<strong> Základní lhůta</strong>
je stanovena na <span>3 roky po uplynutí roku, v němž vznikla daňová povinnost</span>.
</p>
<p>
Tato lhůta se <strong>prodlužuje</strong> v případě přijetí investiční pobídky formou
poskytnutí slevy na dani na celou dobu uplatňování této slevy, dále <strong>při uplatňování
ztráty minulých let</strong>, včetně roku vzniku ztráty, a při nesplnění podmínek
pro uznání nákladů <strong>u finančního leasingu</strong>, kdy začíná lhůta pro
doměření daně běžet od konce kalendářního roku, v němž bylo možno poprvé ověřit
splnění těchto podmínek. Tato lhůta může skutečně být <span>až 11 let</span>. Ustanovení
§ 38r ZDP možné lhůty pro vyměření či dodatečné vyměření daně proti § 47 ZSDP prodlužuje.
Doplněním odst. 4 do tohoto ustanovení byl pouze potvrzen původní záměr, aby tyto
lhůty byly platné pro všechny poplatníky vykazující daňovou ztrátu či pořizující
majetek formou finančního leasingu, a nikoliv pouze pro poplatníky čerpající investiční
pobídky, jak bylo z původního znění tohoto ustanovení dovozováno. <strong>Pokud však
  poplatník nepatří mezi výše uvedené poplatníky, tedy pokud nedostal investiční pobídku,
  nevykázal daňovou ztrátu ani nepořídil majetek formou finančního leasingu, tato
  prodloužená lhůta se ho netýká</strong>.
</p>
<p>
  <a href="http://www.archivovani.cz/skartacni-lhuty">Skartační lhůty</a></p>
</div>


  </article>
</section>